<html xmlns="http://www.w3.org/1999/xhtml"><head><meta content="text/html; charset=utf-8" http-equiv="Content-Type"/><meta content="DreamArt" name="author"/><meta content="index,follow" name="robots"/><meta content="az" http-equiv="Content-Language"/><meta content="Azal.Az" name="description"/><meta content="Azal, airlines, airports, online flights, " name="keywords"/><title>Azal</title>

</head><meta content="7vipC14Y-L_aWqjdrMKRD4vpgpGU_iNZmz57PUM2OWE" name="google-site-verification"/><body><div class="main_wrapper"><center><div class="header" align="center"><div class="logo"><a href="/az/"><img alt="logo AZAL" src="/images/azal_logo.png"/><div class="plane"><img alt="azal" src="/images/plane2.png"/></div></a></div><div class="right_block"><div class="home_icon"><a href="/az"><img src="/images/home.png"/></a></div><div class="lang_wrapper"><ul id="lang"><li class="first active"><a href="/az/"><img alt="" src="/images/lang_az.gif"/>Azərbaycan</a></li>
<li><a href="/en/"><img alt="" src="/images/lang_en.gif"/>English</a></li>
<li><a href="/ru/"><img alt="" src="/images/lang_ru.gif"/>Русский</a></li>
</ul><div class="ul_end">&#160;</div>
</div><div class="country_wrapper"><div class="country_text">Ölkə:</div>
<div class="country">Azərbaycan</div>
</div></div></div><div class="clear">&#160;</div>
<div class="container"><div class="container_corner_1">&#160;</div>
<div class="container_corner_2">&#160;</div>
<div class="container_corner_3">&#160;</div>
<div class="container_corner_4">&#160;</div>
<ul class="main_menu"><li><a href="/az/company/">Şirkət haqqında</a></li>
<li><a href="/az/news-list/72/">Xəbərlər</a></li>
<li><a href="/az/services/">Məlumat və Xidmətlər</a></li>
<li><a target="_blank" href="https://p1.yourairlinebooking.com/AzerbaijanAirlines/">Onlayn satış</a></li>
<li>
<p>Onlayn qeydiyyat</p>
</li>
<li><a href="/az/azal-miles/">Azal Miles</a></li>
</ul><li><a target="_blank" href="/az/pages/95/"><div class="search_wrapper"></div></a></li><div class="clear">&#160;</div>
<div class="content_wrapper"><div class="center_block"><h1>Baqaj haqqında məlumat</h1>
<div class="text withoutgallery">
<br/><div align="center"><b>“Azərbaycan Hava Yolları” Aviasiya Şirkətinin beynəlxalq istiqamətlərində qeydiyyatdan keçirilən baqajın daşınma normaları.</b></div>
<div align="center"><b>(01 iyul 2013-cü il tarixindən)</b></div>

<br/><div>“Azərbaycan Hava Yolları” Aviasiya Şirkəti qeydiyyatdan keçirilən baqajın daşınma normasının yerlərin miqdarına görə hesablanması üzrə sadələşdirilmiş siyasət tətbiq edir. &#160;“Bakı–İstanbul (Sabiha Gokcen hava limanı)–Bakı” və “Gəncə-Sankt-Peterburq-Gəncə” istiqamətindəki uçuşlar.&#160; &#160;&#160;</div>
<div>Üç ölçünün (hündürlük x en x dərinlik) cəmi üzrə baqajın ölçüləri 158 santimetrdən artıq olmamalıdır.</div>
<div>Aşağıdakı cədvəldə xidmət sinfindən asılı olaraq “Azərbaycan Hava Yolları” Aviasiya Şirkətinin reyslərində qeydiyyatdan keçirilən baqajın daşınma normaları, habelə normadan artıq baqaj üçün tariflər verilmişdir:</div>
<div>&#160;</div>
<table cellpadding="0" border="1" cellspacing="0"><tbody><tr><td valign="top" width="87"><div align="center">Xidmət sinfi</div>
</td><td valign="top" width="241"><div align="center">Pulsuz daşınan baqaj norması</div>
</td><td valign="top" width="321"><div align="center">Normadan artıq baqajın</div>
<div align="center">daşınma dəyəri</div>
</td></tr>
<tr><td valign="top" width="87"><div align="center">Biznes</div>
</td><td width="241"><div align="center">Hər biri 32 kiloqramdan artıq olmamaq şərtilə</div>
<div align="center">&#160;2 baqaj vahidi</div>
</td><td width="321" rowspan="2"><div align="center">Birinci və sonrakı əlavə baqaj yeri üçün – 50 EUR;&#160;</div>
<div align="center">(50 AZN; 40 GBP; 65 USD;</div>
<div align="center">250 AED;&#160; 2100 RUB; 9200 KZT;</div>
<div align="center">400 CNY; 1320 CZK)</div>
</td></tr>
<tr><td valign="top" width="87"><div align="center">Ekonom</div>
</td><td width="241"><div align="center">23 kiloqram çəkidə</div>
<div align="center">1 baqaj vahidi</div>
</td></tr>
</tbody></table><div align="center">&#160;</div>
<div>&#160;</div>
<div>Bütün hallarda normadan artıq transfer baqajın hər bir əlavə yerinin daşınma dəyəri – 50 EUR; (50 AZN; 40 GBP; 65 USD; 250 AED; 2100 RUB; 9200 KZT; 400 CNY; 1320 CZK).</div>
<div>Bakıdan keçərək İstanbula (Sabiha Gokcen hava limanı) transfer sərnişinlər olduğu halda baqaj yalnız aralıq məntəqəyədək (Bakı, Heydər Əliyev Beynəlxalq Aeroportu) rəsmiləşdirilməlidir.</div>
<div>Transfer baqajın bir neçə aviadaşıyıcının iştirakı ilə daşınması IATA-nın baqaj haqqında 302 nömrəli qətnaməsinə əsasən həyata keçirilir.</div>
<div>Tərəfdaş aviaşirkətlərlə birgə reyslər (code-share) yerinə yetirilərkən baqajın daşınma norması reysin faktiki istismarçısı olan aviadaşıyıcının daşıma normasına əsaslanaraq müəyyən edilir.</div>
<div>Ayrı-ayrı marşrutlarda baqajın pulsuz daşınma norması aviaşirkət rəhbərliyinin əmr və göstərişlərinə əsasən dəyişdirilə bilər.</div>
<div>“Azal-Miles” proqramının iştirakçıları həmin proqramın qayda və şərtlərinə müvafiq olaraq çəkisi 23 kiloqramdan artıq olmayan (biznes sinif olduğu halda 32 kiloqram) bir baqaj yerinin daşınması şəklində mükafat almaq imkanına malikdirlər.</div>
<div>
<br/>Üç ölçünün cəmi üzrə bir baqaj yerinin ölçüsü 158 santimetrdən artıq olduğu halda (203 santimetrdən böyük olmaması şərtilə) 50 EUR; (50 AZN; 40 GBP; 65 USD; 250 AED; 2100 RUB; 9200 KZT; 400 CNY; 1320 CZK) məbləğdə əlavə haqq alınır.</div>
<div>Üç ölçünün cəmi üzrə bir qeyri-standart baqaj yerinin ölçüsü 203 santimetrdən artıq olduğu halda 100 EUR; (100 AZN; 80 GBP; 130 USD; 500 AED; 4200 RUB; 18400 KZT; 800 CNY; 2640 CZK) məbləğdə əlavə haqq alınır.</div>
<div>Bir baqaj yerinin çəkisi 23 kiloqramdan artıq olduğu halda (lakin 32 kiloqramdan artıq olmaması şərtilə) sərnişin baqajı 2 yerə ayırmalıdır. Yerlərdən biri ödənişsiz daşınır, ikinci yer üçün isə - 50 EUR; (50 AZN; 40 GBP; 65 USD; 250 AED; 2100 RUB; 9200 KZT; 400 CNY; 1320 CZK) ödənilir.</div>
<div>Bir baqaj yerinin çəkisi 23 kiloqramdan artıq olduğu halda (lakin 32 kiloqramdan artıq olmaması şərtilə), sərnişin baqajı 2 hissəyə ayırmaq istəmirsə, &#160;100 EUR; (100 AZN; 80 GBP; 130 USD; 500 AED; 4200 RUB; 18400 KZT; 800 CNY; 2640 CZK) məbləğdə əlavə haqq alınır.&#160;&#160;&#160;</div>
<div>Baqajın normadan artıq çəkisi üçün əlavə haqq həm icazə verilən norma həddində (1-2 yer) baqaja, həm də əlavə baqaj yerlərinə görə alınır.&#160;</div>
<div>32 kiloqramdan artıq olan baqaj yalnız yük kimi rəsmiləşdirilir və daşıma üçün qəbul edilir.</div>
<div>2 yaşına çatmamış və valideynləri ilə bir yerdə əyləşərək səyahət edən uşaqlar üçün çəkisi 10 kiloqramdan artıq olmayan və üç ölçünün cəmi üzrə ölçüsü 115 santimetrdən böyük olmayan bir baqaj yerinin pulsuz daşınması hüququ verilir.&#160; &#160;&#160;</div>
<div>2 yaşından 12 yaşınadək uşaqlar üçün baqajın daşınma norması böyük sərnişin üçün daşınma normasına bərabərdir.&#160;&#160; &#160;&#160;&#160;</div>
<div>Bütün növ uşaq və əlil arabaları yalnız baqaj bölməsində daşınır və&#160; müəyyən olunmuş baqaj normasından əlavə, ödənişsiz daşıma üçün qəbul edilir. &#160;</div>
<div>&#160;&#160;</div>
<div align="center"><b>Heyvanların təyyarə ilə daşınması</b></div>
<div>&#160;</div>
<div>Heyvanlar hava nəqliyyatı ilə daşındıqda heyvanın yerləşdirildiyi konteyner (qəfəs) baqajın pulsuz daşınma normasına daxil edilmir və heyvanların daşınmasına görə haqq normadan artıq baqaj üçün müəyyən edilmiş tarif üzrə ödənilir.
<br/>&#160;</div>
<div align="center"><b>Heyvanların daşınması üçün “Azərbaycan Hava Yolları” Aviasiya Şirkətinin tarifləri</b></div>
<div align="center"><b>&#160;</b></div>
<div>AVIH (baqajda heyvan) baqajın pulsuz daşınma normasına daxil edilmir və baqajın çəkisi və ölçülərindən asılı olaraq (xidmət sinfinə uyğun) ödəniş nəzərə alınmaqla baqaj üçün müəyyən edilmiş xüsusi haqq alınır:</div>
<div>- heyvanın qəfəslə birlikdə çəkisi: 32 kiloqramadək – 50 EUR; (50 AZN; 40 GBP; 65 USD; 250 AED; 2100 RUB; 9200 KZT; 400 CNY;1320 CZK);</div>
<div>- heyvanın qəfəs ilə çəkisi: 32 kiloqramdan 75 kiloqramadək–100 EUR;(100 AZN; 80 GBP; 130 USD; 500 AED; 4200 RUB; 18400 KZT; 800 CNY; 2640 CZK)</div>
<div>- üç ölçünün cəmi üzrə qəfəsin ölçüsü 158 santimetrdən böyük olduqda (203 santimetrədək) - əlavə olaraq 50 EUR;(50 AZN; 40 GBP; 65 USD; 250 AED; 2100 RUB; 9200 KZT; 400 CNY; 1320 CZK);</div>
<div>- üç ölçünün cəmi üzrə qəfəsin ölçüsü 203 santimetrdən böyük olduqda - əlavə olaraq</div>
<div>100 EUR (100 AZN; 80 GBP;130 USD; 500 AED; 4200 RUB; 18400 KZT; 800 CNY; 2640 CZK)</div>
<div>- PETC (kabinədə heyvan) əl yükünün pulsuz daşınma normasına daxil edilmir və&#160;50 EUR; (50 AZN; 40 GBP; 65 USD; 250 AED; 2100 RUB; 9200 KZT; 400 CNY; 1320 CZK) məbləğində haqq ödənilir.</div>
<div>Təyyarə salonunda eyni döldən olan və ümumi çəkisi 8 kiloqramdan artıq olmayan iki ev heyvanının (pişik, it, dekorativ quşlar) qəfəsdə daşınmasına icazə verilir. Üç ölçünün cəmi üzrə konteynerin (qəfəsin) ölçüsü 115 santimetrdən (55x20x40) böyük olmamalıdır. Heyvanla birlikdə qəfəsin çəkisi 8 kiloqramdan artıq olduğu halda heyvan baqaj bölməsində daşınmalıdır.</div>
<div>Cəkisi 75 kiloqramdan artıq olan heyvanlar yalnız yük kimi rəsmiləşdirilir və daşıma üçün qəbul edilir.</div>
<div>Diri heyvanların daşınması məqsədilə SSR: vasitəsilə PNR-də qabaqcadan sorğu verilməli və təsdiq edilməlidir.</div>
<div>&#160;</div>
<div align="center"><b>İdman avadanlığının təyyarə ilə daşınması</b></div>
<div align="center"><b>&#160;</b></div>
<div>Bir dəst xizək avadanlığı, qolf üçün ləvazimat və velosiped çəki və ölçülərindən asılı olmayaraq müəyyən edilmiş normadan əlavə, pulsuz daşınır. Sonrakı dəstlərə və onların çəki və ölçülərinin normadan artıq olmasına görə əlavə haqq ödənilir.</div>
<div>Qalan idman avadanlığı və ləvazimatı baqajın pulsuz daşınma normasına daxil edilir və normadan (habelə ölçü və çəkidən) artıq olduğu halda normadan artıq baqaj üçün nəzərdə tutulan haqq alınır. &#160;</div>
<div>İdman ləvazimatının (tennis raketləri istisna olmaqla) hava gəmisinin sərnişin salonunda daşınması qəti surətdə qadağan edilir. Həmin ləvazimat lazımi şəkildə bağlanır və baqaj bölməsində daşınır.</div>
<div>İdman ləvazimatının daşınması üçün SSR: vasitəsilə PNR-də qabaqcadan sorğu verilməli və təsdiq edilməlidir.</div>
<div align="center"><b>&#160;</b> <b>&#160;</b></div>
<div align="center"><b>Musiqi alətlərinin təyyarə ilə daşınması</b></div>
<div align="center"><b>&#160;</b></div>
<div>Hava gəmisinin salonunda irihəcmli, tezsınan musiqi alətləri, məsələn, violonçel və eyni ölçülərə malik olan digər musiqi alətləri daşındıqda salonda əlavə yer üçün ödəniş aparılmalıdır. Alətin çəkisi 75 kiloqramdan artıq,&#160; ölçüləri isə 150x50x33 santimetrdən böyük&#160; olmamalıdır Daşımanın dəyəri avtomatlaşdırılmış
<br/>bronlaşdırma sistemində olan yerlərə əsasən böyük sərnişinlər üçün tarifə bərabərdir və hava limanı yığımı tutulmur.</div>
<div>Möhkəm futlyarlarda yerləşdirilmiş kontrabaslar yalnız təyyarənin baqaj bölməsində daşınır. &#160;&#160;&#160;&#160;&#160;&#160;&#160;&#160;&#160;&#160;&#160;</div>
<div align="center"><b>&#160;</b></div>
<div align="center"><b>“Azərbaycan Hava Yolları” Aviasiya Şirkətinin reyslərində hava gəmisinin salonunda baqajın (əl yükünün) daşınma norması</b></div>
<div align="center"><b>&#160;</b></div>
<div>Baqajın pulsuz daşınma normasından əlavə, sərnişinlərə təyyarənin salonunda əl yükünü pulsuz daşımaq hüququ verilir.&#160;&#160;</div>
<div>&#160;</div>
<div align="center"><b>Təyyarənin salonunda əl yükünün daşınma norması</b></div>
<div align="center"><b>&#160;</b></div>
<div>- “Biznes” sinif sərnişinləri üçün – 2 yer, hər biri 5 kiloqram çəkidə;</div>
<div>- “Ekonom” sinif sərnişinləri üçün – 1 yer, 5 kiloqram çəkidə.</div>
<div>&#160;</div>
<div>Əl yükü üçün 1 yerin ölçüsü üç ölçünün cəmi üzrə 115 santimetrdən (55x20x40) böyük olmamalıdır.</div>
<div>Əlavə olaraq təyyarə salonuna qadın əl çantası, kişi portfeli, portativ kompyuter, fotoaparat və ya videokamera götürmək olar. Bu əşyalar əl yükünün daşınma normasına daxil edilmir.</div>
<div>&#160;&#160;&#160; <b>&#160;</b></div>
<div align="center"><b>“Bakı – İstanbul&#160; (Sabiha Gokcen hava limanı) – Bakı”</b></div>
<div align="center"><b>və “Gəncə-Sankt-Peterburq-Gəncə” marşrutları.</b></div>
<div align="center"><b>&#160;</b></div>
<div>“Bakı – İstanbul&#160; (Sabiha Gokcen hava limanı) – Bakı” və “Gəncə-Sankt-Peterburq-Gəncə” marşrutları üzrə yerinə yetirilən uçuşlarda xüsusi göstəriş verilənədək, (Weight concept) tətbiq edilir.</div>
<div>Ekonom sinif salonunda baqajın pulsuz daşınma norması 20 kq-dır, biznes&#160; sinif salonunda baqajın pulsuz daşınma norması 40 kq-dır.</div>
<div>Bakı – İstanbul&#160; (Sabiha Gokcen hava limanı) – Bakı marşrutu normadan artıq baqajın daşınma dəyəri – 1 kq üçün 3 Avro.</div>
</div></div><div class="photo_wrapper"></div><div class="left_block"><div class="menu_title">Məlumat və Xidmətlər</div>
<ul class="submenu"><li><a href="/az/services-view/94/">Beynalxalq daşima müqavilənin şərtləri</a></li>
<li class="active"><a href="/az/services-view/27/">Ümumi məlumat</a> <ul><li><a href="/az/services-view/62/">Elektron aviabilet</a></li>
<li class="active"><a href="/az/services-view/61/">Baqaj haqqında məlumat</a></li>
<li><a href="/az/services-view/65/">Pasport və viza barəsində məlumat</a></li>
</ul></li>
<li><a href="/az/services-view/34/">Daşınmaların xüsusi halları</a></li>
<li><a href="/az/services-view/44/">Uçuş</a></li>
<li><a href="/az/services-schedule/">Aviaşirkətin uçuş cədvəli</a></li>
<li><a href="/az/services-online-flight/">Hava limanının onlayn uçuş cədvəli</a></li>
<li><a href="/az/services-offices/">Bilet satışı nöqtələri</a></li>
<li><a href="/az/services-blacklist/">Arzuolunmaz sərnişinlərin siyahısı</a></li>
<li><a href="/az/services-transportation-form/">Qrup daşınması üçün ərizə forması</a></li>
<li><a href="/az/services-guestbook/">Qonaq kitabı</a></li>
<li><a href="/az/services-view/98/">Onlayn qaydasında aviabiletıər əldə edən sərnişinlərin nəzərinə</a></li>
</ul><div class="subscribe_wrapper"><div class="menu_title">XƏBƏRLƏRƏ ABUNƏ OL</div>
<div class="clear">&#160;</div>
<div class="clear">&#160;</div>
</div><div class="annons_news"><div class="title">ŞİRKƏT XƏBƏRLƏRİ</div>
<div class="line">&#160;</div>
<div class="date">31.07.2013</div>
<div class="text"><a href="/az/news-view/86/"></a></div><div class="date">12.07.2013</div>
<div class="text"><a href="/az/news-view/85/">AZAL Pekinə birbaşa uçuşlara başlayır</a></div>
<div class="date">16.05.2013</div>
<div class="text"><a href="/az/news-view/84/">AZAL BAKIDAN YEKATERİNBURQA BİRBAŞA UÇUŞLARIN YERİNƏ YETİRİLMƏSİNƏ BAŞLAYIR</a></div>
<a href="/az/news-list/72/" class="all_news">Bütün xəbərlər</a>
<div class="clear">&#160;</div>
</div><div class="clear">&#160;</div>
<div class="special_offers"><div class="title">XÜSUSİ TƏKLİFLƏR</div>
</div></div></div><div class="banner"><a target="" href="/az/azal-miles/"><img border="0" src="/upload/Image/banner-2-az.jpg"/></a></div><div class="clear">&#160;</div>
</div></center>
<center><div class="footer"><div class="copy_r"><p>Bütün hüquqlar qorunur &#169; 2010-2013 <ORG>&quot;Azərbaycan Hava Yolları&quot; QSC</ORG></p>

<p>Bütün hüquqlar qorunur. İnformasiyanın istifadə olunması <ORG>&quot;Azərbaycan Hava Yolları&quot;</ORG> QSC-nin razılığı ilə edilə bilər.</p>

<p><a target="_blank" class="first" href="http://az.wikipedia.org/wiki/M%C3%BC%C9%99lliflik_h%C3%BCquqlar%C4%B1">İnformasiyanın istifadə olunması qaydaları.</a> <a href="/az/company-sitemap/">Saytın xəritəsi</a> <a href="/az/company-offices/" class="last">Əlaqə məlumatları</a></p>
</div><div class="dreamart">Sayt <a target="_blank" href="http://www.dreamart.az">DreamArt</a> şirkəti tərəfindən hazırlanıb. ® 2010</div>
<div class="clear">&#160;</div>
</div></center>
</div></body><noscript><div class="statcounter"><a target="_blank" title="web stats" href="http://statcounter.com/"><img class="statcounter" alt="web stats" src="http://c.statcounter.com/6500472/0/1e2ed2e2/1/"/></a></div></noscript></html>